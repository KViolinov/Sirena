# Sirena - Система за Известяване и Ранна Евакуация при Наводнения и Аварии
Основната цел на проекта е да разработи цялостна платформа за мониторинг на водните нива чрез система от автоматизирани станции за измерване, базирани на инженерната платформа ESP32/LoRa32. За целта ще бъде разработен инженерен прототип на автоматизирана станция, която ще позволява измерване на водните нива чрез 2 различни способа: <br>
(1) непрекъснато измерване на водното ниво чрез ултразвук, и <br>
(2) измерване за достигане на предварително дефинирани критични нива. Станцията ще подава събраната информация към собствен сървър на платформата, на който данните ще бъдат съхранявани и обработвани, а резултатите ще се достъпни за визуализация за крайните потребители. 

# Техническа Реализация

Настоящият проект изисква знания, придобивани в специализираното обучение по информатика и информационни технологии в 11-12 клас, както и задълбочени знания по създаване на уеб страници (html, css), създаване на бази данни (MySQL), проектиране и програмиране на инженерни прототипи (електроника, C++, RTOS), мрежова комуникация (WiFi, GSM, LoRa, TCP/IP), обмен на данни чрез уеб (POST/GET), създаване на backend приложения (php), управление на уеб хостинг (cPanel, File management, phpMyAdmin, MySQLAdmin) и интеграция на външни библиотеки и API интерфейси.

В процеса на създаването на проекта са използвани MS VisualStudio, XAMP, Arduino IDE, както и вградените инструменти на хостинга (cPanel, File management, phpMyAdmin, MySQLAdmin).

Основните проблеми, свързани с реализацията на проекта са с нуждата от комплексна интеграция на множество езици и платформи, които са изучавани от автора на проекта изцяло самостоятелно.

Предизвикателство беше и тестването на прототипа, вкл. и възможностите за различна мрежова комуникация при полеви условия, както и нуждата от интеграция на външни библиотеки за визуализация на данните в уеб платформата.
